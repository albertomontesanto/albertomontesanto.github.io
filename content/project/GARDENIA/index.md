---
date: "2021-04-27T00:00:00Z"
external_link: ""
image:
  caption: GARDENIA
  focal_point: Smart
links:
- icon: twitter
  icon_pack: fab
  name: Follow
  url: https://twitter.com/georgecushen
slides: example
summary: Genetic and epigenetic modulAtors in Rare neurodegenerative diseases with DEmentia.. a National study on autosomal dominant Alzheimer disease and genetic frontotemporal degeneration with dementIA

tags:
- GARDENIA
title: GARDENIA 
url_code: ""
url_pdf: ""
url_slides: ""
url_video: ""
---

Il progetto GARDENIA nasce con l’obiettivo di migliorare la conoscenza dei geni che modulano l’insorgenza delle malattie neurologiche rare sequenziando il DNA delle persone affette e studiandone l’impronta epigenetica, cioè quelle modificazioni del DNA dovute all’interazione di un individuo con l’ambiente e che modulano l’espressione del DNA stesso.  Il progetto Gardenia è coordinato dall’IRCCS Istituto Centro San Giovanni di Dio Fatebenefratelli di Brescia, e vede nella partnership il laboratorio di Genetica del Dipartimento di Biologia Ecologia e Scienze della Terra dell’UniCal, il laboratorio di Neurogenetica Azienda Ospedaliero-Universitaria di Careggi ed il Centro Regionale di Neurogenetica di Lamezia Terme. Nell’ambito del progetto GARDENIA verrà in particolare analizzato l’intero esoma ed i livelli di metilazione dell’intero genoma di circa 500 pazienti affetti da forme monogeniche di demenza frontotemporale e di Alzheimer. Queste forme di neurodegenerazione con demenza sono caratterizzate da un’ampia variabilità dell’espressione fenotipica tra pazienti portatori della medesima mutazione, anche all’interno della stessa famiglia. L’ipotesi di lavoro è ci possano essere alterazioni, comuni a queste forme genetiche di neurodegenerazione in grado di modulare l’esordio e la progressione della malattia. L’identificazione di modulatori genetici/epigenetici di malattie neurodegenerative rare con demenza potrebbe aiutare a comprendere come si sviluppano tali malattie, ma anche come la variabilità dei geni coinvolti possa influenzare l’insorgenza e la progressione di malattie neurologiche più comuni, offrendo nuove prospettive per la scoperta di biomarcatori e lo sviluppo di nuovi approcci terapeutici.