---
date: "2021-04-27T00:00:00Z"
external_link: ""
image:
  caption: AI-DNA
  focal_point: Smart
links:
- icon: twitter
  icon_pack: fab
  name: Follow
  url: https://twitter.com/georgecushen
slides: example
summary:iDNA: a DNA-based identikit for forensic investigations


tags:
- AI-DNA
title: AI-DNA 
url_code: ""
url_pdf: ""
url_slides: "" 
url_video: ""
---

 La capacità di prevedere l’aspetto fisico di un individuo direttamente dalle tracce biologiche rinvenute sulla scena del crimine rappresenta una nuova frontiera della Genetica Forense nota come Forensic DNA Phenotyping. Le informazioni ottenute mediante questo tipo di indagine permettono di ricostruire un identikit di un donatore sconosciuto – una persona scomparsa o deceduta o magari un criminale – a partire dall’analisi di alcuni marcatori del DNA. Le caratteristiche fisiche che oggi è possibile predire con notevole precisione sono quelle legate alla pigmentazione (colore degli occhi, della pelle e dei capelli), il genere, la determinazione della morfologia facciale e dell’alopecia androgenetica (calvizie). Altre caratteristiche di interesse forense per cui sono in corso ricerche per la definizione di modelli predittivi riguardano l’età anagrafica, o caratteristiche legate allo stile di vite (abitudine al fumo ed all’alcol) o ad alcuni deficit funzionali (miopia) che potrebbero facilitare l’identificazione del donatore di DNA sconosciuto.
Nonostante esistano modelli di predizione per molte EVC e per molte altre caratteristiche di interesse forense, ad oggi non esiste una soluzione tecnologica completa per realizzare un identikit ai fini investigativi basato sull’analisi del DNA.
Lo scopo del progetto AI-DNA è quello di formulare ed integrare in maniera efficiente modelli di predizione accurati di caratteristiche di interesse forense per sviluppare un identikit “biologico” del donatore di DNA sconosciuto. A tal fine, verrà sviluppata una web-app in grado di ricostruire un identikit composito basato sulle caratteristiche predette mediante l’analisi del DNA con elevato potenziale di applicazione in ambito forense. 